სძინავს აღმოსავლეთს.
გაფრენილ დღეებს ის არ მიკივა.
ერთი და იგივე, ერთი და იგივე 
მას ეფარება სიზმრების ღვარი.

სძინავს აღმოსავლეთს.
ის მძინარე ქსოვს ხალიჩა-ფარჩას,
ხატავს ყვავილებს და იალონებს
რომ ქსოვილები შვენებად დარჩეს
ისევ ევროპის მდიდარ სალონებს
მხარეს ურკინესს,
როკფელლერს, სტინესს.

ზის კრეზი ევროპის,
არა ერთს იგონებს მშვენიერ ელენეს.
მრავალი ძვირფასი ახსოვს ასპაზია,
ქალები პარიზის. ხსოვნა მიტელენის,
მცხუნვარე აზია-

შენი, კლეოპატრა, შიშველი მკლავები,
ოხვრა, მესსალინა, ისევ შენეული
უფრო ენთებიან ცაზე ვარსკვლავები
აღმოსავლეთისგან მათთვის შელეული,

რამდენს მეტყველებენ ვარდნი უენონი.
ფიქრი ოაზისზე ალთა მონთებისა
დარჩა სამუდამოდ დრონი მენტენონის,
დარჩა მენუეტი ლოლა მონტეზისა
ევროპის კრეზისთვის.

სძინავს აღმოსავლეთს.
იგი უგრძნობლად იღებს ფერადებს,
მაგრამ თვალები...
თვალები მიდის ეფემერამდე
მხარისკენ --



